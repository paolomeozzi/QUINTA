Richard Dawkins è nato a Nairobi, in Kenya, il 26 marzo 1941, da una famiglia inglese. 
Il padre si era trasferito in Africa durante la Seconda guerra mondiale per servire nelle forze alleate. 
Nel 1949 la famiglia Dawkins tornò in Inghilterra. 
Dawkins ha studiato all'Università di Oxford, laureandosi nel 1962 in Biologia e svolgendo poi il dottorato di ricerca insieme all'etologo olandese Niko Tinbergen. 
Trasferitosi negli Stati Uniti, dal 1967 al 1969 è stato assistente nel dipartimento di zoologia della facoltà di Biologia all'Università di Berkeley (California). 
Nel 1970 è divenuto professore universitario (lecturer) di zoologia all'Università di Oxford.