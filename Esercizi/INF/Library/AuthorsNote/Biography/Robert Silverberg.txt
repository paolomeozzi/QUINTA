Silverberg fu sin dall'infanzia un vorace lettore e cominciò a scrivere per riviste fantascientifiche dall'adolescenza. 
Studiò alla Columbia University, continuando a scrivere fantascienza. 
Il primo romanzo pubblicato, nel 1955, fu un libro per ragazzi chiamato (in lingua originale) Revolt on Alpha C. 
L'anno seguente vinse il suo primo premio Hugo, in qualità di "migliore scrittore esordiente" e facendosi così conoscere come una delle giovani promesse della letteratura fantascientifica. 
Per sua ammissione nei quattro anni successivi scrisse un milione di parole all'anno per il mercato fantascientifico.