Steven Arthur Pinker (Montréal, 18 settembre 1954) è docente di psicologia alla Harvard University ed autore di opere di divulgazione scientifica.
È stato professore al Department of Brain and Cognitive Sciences al Massachusetts Institute of Technology per 21 anni prima del suo ritorno ad Harvard nel 2003.
Di Pinker sono diverse opere scientifiche e di divulgazione sul linguaggio e sulle scienze cognitive. 
È riconosciuto per il suo lavoro sul processo di apprendimento del linguaggio nel bambino e per aver sviluppato la teoria di Noam Chomsky della lingua come sviluppo naturale del processo evoluzionistico.